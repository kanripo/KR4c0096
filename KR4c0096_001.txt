# -*- mode: mandoku-view; -*-
#+TITLE: 司空表聖詩集
#+DATE: 2015-09-11 08:38:30.022625
#+PROPERTY: ID KR4c0096
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0182-001司空表聖詩集-卷第一.
<pb:KR4c0096_SBCK_001-1a>¶
戊籖七十四　唐音綂籖卷七百四¶
司空圖字表聖河中虞鄕人咸通末擢進士第繇¶
宣歙幕歴禮部郎中僖宗行在用爲知制誥中書¶
舍人知天下必亂歸隱中條山王官谷龍紀乾寕¶
閒徴拜舊官及以户兵二部侍郎召皆不起遷洛¶
後被詔入朝陽爲野耄狀丐歸梁召爲禮部尚書¶
不應哀宗被弑不懌數日卒圖少有俊才晚年遭¶
亂避世多詭激嘯傲之辭有一鳴集三十卷內詩¶
十卷(唐宋志同晁公武云以濯纓/亭一鳴窓名其集自爲序)今存詩五卷(本/傳)¶
(云圖王官谷有先世别墅泉石林亭頗愜幽趣日/與名僧高士遊詠其中自號知非子耐辱居士豫)¶
<pb:KR4c0096_SBCK_001-1b>¶
(爲壽壙引客坐其中賦詩酌酒裴徊客或難之笑/曰君何不廣生死一致吾寕暫遊此中哉布衣鳩)¶
(杖歲時村社雩&KR0021;祠禱鼓舞㑹集必造之與野老/同席無傲色/圖嘗論詩云沈宋始興之後傑岀)¶
(於江寕宏肆於李杜右丞蘇州趍味澄夐若清沇/之貫達大暦十數公抑又其次元白力勍而氣孱)¶
(都市豪估耳劉夢得楊巨源亦各有勝㑹閬仙無/可劉得仁軰時得佳致亦足滌煩厥後所聞逾&KR0310;)¶
(淺矣經亂索居得所錄尚累百篇適自編一鳴集/撑霆裂月劼作者之肝脾亦當吾言之無怍也)¶
(又云詩貫六義諷諭抑揚渟蓄淵雅皆在其間惟/近而不浮遠而不盡然後可言韻外之致愚幼嘗)¶
(自&KR0018;旣久而愈覺缺然然得於春早則有草嫩侵/沙長氷輕著雨消又人家寒食月花影午時天又)¶
(雨㣲吟足思花落夢無憀得於山中則有坡煖冬/生笋松凉夏徤人又川明虹照雨樹宻鳥衝人得)¶
(於江南則有戍鼓和潮暗船燈照島幽又&KR0326;塘春/盡雨方響夜深船又夜短猿悲减風和鵲喜靈得)¶
(於塞下則有馬色經寒&KR0228;鵰聲帶晚饑得於䘮亂/則有驊騮思故第鸚鵡失佳人又鯨鲵人海涸魑)¶
<pb:KR4c0096_SBCK_001-2a>¶
(魅&KR0068;林幽得於道宮則有棊聲花院閉幡影石壇/高得於夏景則有地凉清鶴夢林静肅僧儀得於)¶
(佛寺則有松日明金像苔龕響木魚又解吟僧亦/俗愛舞鶴終卑得於郊園則有煖景雞聲美㣲風)¶
(蝶影繁又遠陂春早滲猶有水禽飛得於樂府則/有晚粧留拜月春睡更生香得於寂寥則有&KR0012;螢)¶
(岀荒池落葉穿破屋得于愜適則有客來當意愜/花&KR0036;遇歌成雖庻幾不濵于淺涸亦未廢作者之)¶
(譏訶也七言云逃難人多分&KR0169;地放生鹿大出寒/林又得劍乍如&KR0264;徤僕亡書久似憶良朋又&KR0012;嶼)¶
(池痕春漲滿小欄花韻午晴初皆不拘於一槩又/論絶句詩本於詣極則有殷勤元日日欹午又明)¶
(年五更惆悵&KR0326;&KR0012;枕猶是殘燈照落花此外千變/萬化不知所以神而自神/計敏夫云司空圖傷)¶
(時思古退巳避禍淸音冷然如世/外道人所謂變而不失其正者)¶
　五言古詩¶
　　效陳拾遺子昻感遇三首¶
<pb:KR4c0096_SBCK_001-2b>¶
高燕飛何捷啄害恣群雛人豈玩其&KR0064;華軒容爾¶
居强欺自天禀剛&KR0269;信吾徒乃知不平者矯世道¶
終&KR0012;¶
陽和含煦潤卉木競紛華當爲衆所悅&KR0059;巳汝何¶
誇北里秘穠豔東園鎻名花豪奪乃常理笑君徒¶
咄嗟¶
醜婦競簮花花多映愈醜鄰女恃其姿掇之不盈¶
手量已苟自&KR0059;招損乃誰咎寵祿旣非安於吾竟¶
何有¶
　　感時¶
<pb:KR4c0096_SBCK_001-3a>¶
好鳥無惡聲仁獸肯狂噬寕教鸚鵡啞不遣麒麟¶
吠人人語與黙唯觀利與勢受毀亦自遭掩謗終¶
失計¶
　　自誡¶
我祖銘座右嘉謀詒厥孫勤此苟不怠令名日可¶
存媒衒士所耻慈儉道所尊松栢豈不茂桃李亦¶
自繁衆人皆察察而我獨昏昏取訓於老氏大辯¶
欲訥言¶
　　秋思¶
身病時亦危逢秋多慟&KR0152;風波一揺蕩天地㡬翻¶
<pb:KR4c0096_SBCK_001-3b>¶
覆&KR0012;螢出荒池落葉穿破屋勢利長草草何人訪¶
幽獨¶
　　華下¶
日炙旱雲裂迸爲千道血天地沸一鑊竟自烹妖¶
孽堯湯過灾數灾數還中輟何事奸與邪古來難¶
撲㓕¶
　七言古詩¶
　　短歌行¶
烏飛飛兎蹶蹶朝來暮去催時節女媧只解補靑¶
天不解煎膠粘日月¶
<pb:KR4c0096_SBCK_001-4a>¶
　　耐辱居士歌(圖嘗擬白樂天醉吟傳爲休休/亭記曰司空氏禎貽溪之休休)¶
(亭本濯纓亭爲陜軍所焚復葺於壞垣之/中乃更名之休休也美也旣休而美存焉)¶
(少而墮長而率老而迂非濟世之用量才/一宜休也揣分二宜休也耄而聵三宜休)¶
(也今雖退爲匪人所嫉宜以耐辱自警庻/保終始與靖節醉吟第其品級于千載下)¶
(復何求哉因爲耐辱居士歌題于亭之東/北楹時天復癸亥六十有七矣亦樂天作)¶
(傳之/年也)¶
咄諾休休休莫莫莫伎兩雖多性靈惡頼是長教¶
閑處着休休休莫莫莫一局棋一爐藥天意時情¶
可料度白日偏催快活人黃金難買堪&KR0016;鶴若曰¶
爾何能答言耐辱莫¶
<pb:KR4c0096_SBCK_001-4b>¶
　　馮燕歌(沈下賢馮燕傳云燕魏人少以意氣/任擊毬闘雞戲魏市有闘者燕徃搏)¶
(殺不平遂匿亡滑時相國賈公躭在滑能/燕才留軍中他日行里中見户傍婦人色)¶
(甚冶使人熟其意遂室焉其夫滑將張嬰/也會嬰從其&KR0011;飮燕伺間偃寢中拒戸嬰)¶
(還妻開户納嬰以裾蔽燕燕卑脊步就蔽/轉匿户扇後而巾墮枕下與佩刀近嬰醉)¶
(且&KR0661;燕指巾令其妻取妻取刀授燕燕熟/視㫁其妻頸持巾去明旦嬰起見妻&KR0174;&KR1358;)¶
(然嬰鄰以爲嬰殺之縳以告其妻黨共持/白不能言收繫强伏其辜將就市看者圍)¶
(&KR0405;千餘人有一人排看者呼曰無令不&KR0499;/&KR0174;者吾&KR0060;其妻而又殺之當繋我吏執之)¶
(乃燕也與見賈公公以狀聞請歸其印以/贖燕死上義之下詔凡滑城死罪皆免)¶
(麗情集以此歌爲沈下賢作注文苑英華/者誤採之下賢有其傳未嘗作歌也集可)¶
(考)¶
<pb:KR4c0096_SBCK_001-5a>¶
魏中義士有馮燕遊俠幽并最少年避讐偶作滑¶
臺客嘶風躍馬來翩翩此時恰遇鸎花月堤上軒¶
車晝不絶兩&KR0405;高樓語笑聲指&KR0039;行人情暗結擲¶
果潘郎誰不慕朱門别見紅粧露故故推門掩不¶
開似教歐軋傳言語馮生&KR0251;鐙䄂籠鞭半拂垂楊¶
半惹煙樹間春鳥知人意的的心期暗與傳傳道¶
張嬰偏嗜酒從此香閨爲我有梁間客鷰正相欺¶
屋上鳴鳩空自&KR0242;嬰歸醉卧非讐汝豈知&KR0018;過人¶
懷懼燕依户扇欲潜逃巾在枕傍指令取誰言狠¶
戾心能忍待我情深情不隱囘身本謂取巾難倒¶
<pb:KR4c0096_SBCK_001-5b>¶
柄方知授霜刅馮君撫劍卽遲疑自顧平生心不¶
欺爾能&KR0018;彼必相&KR0018;假手他人復在誰窓間紅艷¶
猶可掬熟視花鈿情不足唯將大義㫁胷襟粉頸¶
&KR0004;&KR0326;如切玉鳯凰&KR0107;碎各分飛怨魄嬌魂何處追¶
(集作/歸)凌波如喚遊金谷羞彼椰榆涙滿衣新人藏¶
匿舊人起白晝喧呼駭鄰里誣執張嬰不自明貴¶
免生前遭考捶官將赴市擁紅塵掉臂人來擗看¶
人傳聲莫遣有&KR0072;濫盗殺嬰家卽我身初聞僚吏¶
翻疑歎呵叱風狂詞不變縲囚解縳猶自疑疑是¶
夢中方(一作/云)脫免未&KR0174;勸君莫浪言臨危不顧始¶
<pb:KR4c0096_SBCK_001-6a>¶
知難已爲不平能割愛更將身命救深&KR0072;白馬賢¶
侯賈相公長懸金帛募才雄拜章請贖馮燕罪千¶
古三河激義風黃河東注無時歇注盡波瀾名不¶
㓕爲感詞人沈下賢長歌更與分明說此君精爽¶
知猶在長與人間留烱誡鑄作金燕香作堆焚香¶
酬酒聽歌來¶
　五言律詩¶
　　早春¶
傷懷同客處病眼卽花朝草嫩侵沙長氷輕著雨¶
銷風光知可愛容髪不相饒早晚丹丘伴飛書肯¶
<pb:KR4c0096_SBCK_001-6b>¶
見招¶
　　塞上¶
萬里隋城在(隋大業三/年築長城)三邊虜氣衰沙塡&KR0012;障角¶
燒㫁故關碑馬色經寒&KR0228;鵰聲帶晚悲(本集/作饑)將軍¶
正閒暇留客換歌辭¶
　　江行二首¶
地濶分吳塞楓高映楚天&KR0326;(一作/曲)塘春盡雨方響¶
夜深船行紀&KR0264;新夢羇愁甚徃年何時京洛路馬¶
上見人煙¶
初程風信好&KR0326;望失津樓日帶潮聲晚煙含楚色¶
<pb:KR4c0096_SBCK_001-7a>¶
秋戍旗當遠客島樹轉驚鷗此去非名利&KR0012;帆任¶
白頭¶
　　下方二首¶
三十年來徃中間京洛塵倦行今白首歸卧已淸¶
神坡暖冬生(一作/抽)笋松凉夏健人更慚徴詔起避¶
世迹非眞(按舊史巢賊亂圖還河中王徽表爲副/使不起召爲知制誥乃起此詩豈赴召)¶
(時作/邪)¶
昏旦松軒下怡然對一瓢雨微吟足思花落夢無¶
憀細事當碁遣衰容喜鏡饒溪僧有深趣書至又¶
相邀¶
<pb:KR4c0096_SBCK_001-7b>¶
　　月下留丹&KR0883;(有序)¶
(詩題五字乃眞仙之詞也邵陽某縣人或聞其/山實異齋禱積稔果有蹈空而至者渉筆附楹)¶
(久之乃罷去旣而熟視木文則字皆隱起成列/矣某年中亷帥上聞且命鑱其逸跡藏於郡&KR0351;)¶
(其後爲刺史李岫所得今傳於君孫豈精契之/所感致耶光啔三年秋八月旣望愚&KR0023;覩于王)¶
(官别業噫跡雖顯竒道必體正故爲物恠之所/中者見之莫不洗然欲盖其事目擊可數也吾)¶
(知挾邪侫以冐進者亦當膽慄自廢豈俟圖&KR0166;/燬犀而後辨奸妖之詭態哉綴之全篇以志誠)¶
(敬且期自警泗/水司空氏記)¶
月下留丹竈壇邊樹羽衣異香人不覺殘夜鶴分¶
飛朝㑹初元盛蓬瀛舊侣稀瑶函眞跡在妖魅敢¶
揚威¶
<pb:KR4c0096_SBCK_001-8a>¶
　　次韻和秀上人遊南五臺¶
中峰曾到處題記没蒼苔振錫傳深谷翻經想舊¶
臺危松臨砌&KR0367;驚鹿驀溪來内殿評詩切(師以文/章應制)¶
身&KR0326;心未&KR0326;¶
　　贈李員外¶
危橋轉溪路經雨石叢荒幽瀑下仙果&KR0012;巢懸夕¶
陽病辭靑&KR0200;祕心在紫芝房更喜諧招隱詩家有¶
望郎¶
　　長安贈王沄¶
正下搜賢詔多君獨避名客來當意愜花&KR0036;遇歌¶
<pb:KR4c0096_SBCK_001-8b>¶
成樂地留高趣權門譲後生東風閒小駟園外好¶
同行¶
　　僧舍貽友人¶
笑破人間事吾徒莫自欺解吟僧亦俗愛舞鶴終¶
卑竹上題幽夢溪邊約敵碁舊山歸有阻不是故¶
遲遲¶
　　贈信美寺岑上人¶
廵禮諸方遍湘南頻有緣焚香老山寺乞食向江¶
船紗碧籠名&KR0030;燈寒照淨禪我來能永日蓮漏滳¶
寒泉(一作/堦前)¶
<pb:KR4c0096_SBCK_001-9a>¶
　　贈圓昉公(昉蜀僧僖宗幸/蜀昉堅免紫衣)¶
天階譲紫衣冷格鶴猶卑道勝嫌名岀身閒覺老¶
遲晚香延宿火寒磬度高枝毎&KR0003;長松寺他年與¶
我期¶
　　&KR0009;考功王員外¶
喜聞三字耗閒客是陪遊白鳥閒踈索靑山日滯¶
留琴如高韻稱詩愧逸才酬更勉匡君志論思在¶
獻謀¶
　　&KR0009;鄭仁規¶
淸才鄭小戎標的貴遊中萬里雲無侣三山鶴不¶
<pb:KR4c0096_SBCK_001-9b>¶
籠香和丹地煖晚着綵衣風榮路期經濟唯應在¶
至公¶
　　&KR0009;永嘉崔道融¶
旅寓雖難定乗閒是勝遊碧雲蕭寺霽紅樹謝村¶
秋戍皷和潮暗船燈照島幽詩家多滯此風景似¶
相留¶
　　&KR0009;懷元秀上人¶
悠悠干祿利草草廢漁樵身世堪惆悵風騷頓(一/作)¶
(頗)寂寥高秋期歩野積雨放趨朝得句如相憶莎¶
齋且見招¶
<pb:KR4c0096_SBCK_001-10a>¶
　　上陌梯寺懷舊僧二首¶
雲根禪客居皆說舊吾廬松日明金像山風(一作/苔龕)¶
嚮木魚依棲應不阻名利本來䟱縱有人相問林¶
間&KR0180;拆書¶
高鴉隔谷見路轉寺西門㙮影䕃泉脉山苗侵燒¶
痕鍾䟱含杳靄閣逈亘黃昏更待他僧到長如前¶
信存¶
　　華下送文㳙¶
郊居謝名利何事最相親漸與論詩久皆知得句¶
新川明虹照雨樹宻鳥衝人應念從今去還來嶽¶
<pb:KR4c0096_SBCK_001-10b>¶
下頻¶
　七言律詩¶
　　五十¶
閒身事少只題詩五十今來覺陡衰淸秩偶叨非¶
養望丹方頻試更堪疑髭鬚强染三分折絃管遥¶
聽一半悲漉酒有巾無&KR0112;釀&KR0018;他黃菊滿東籬¶
　　陳疾¶
自憐旅舍亦酣歌世路無機柰爾何霄漢碧來心¶
不動髩毛白盡興猶多殘陽暫照鄉關近遠烏因¶
投嶽廟過閒得此身歸未得磬聲深夏隔煙蘿¶
<pb:KR4c0096_SBCK_001-11a>¶
　　爭名¶
爭名豈在更捜竒不朽&KR0138;消一句詩窮辱未甘英¶
氣阻乖䟱還有正人知荷香浥露侵衣潤松影和¶
風傍枕移只此共棲塵外境無妨亦戀好文時¶
　　退栖¶
宦遊蕭索爲無能移住中條最上層得劒乍如&KR0264;¶
徤僕亡書久似憶良朋燕昭不是空憐馬支遁何¶
妨亦愛鷹自致此身繩檢外肯教世路日兢兢¶
　　新歲&KR0863;寫眞¶
得見明時下壽身須甘歲酒更移廵生情暗隔千¶
<pb:KR4c0096_SBCK_001-11b>¶
重恨寒勢常欺一半春文武輕銷丹竈火市朝偏¶
貴黒頭人自傷衰颯慵開鏡擬與兒童别冩眞¶
　　華下¶
籜冠新帶歩池塘逸韻偏宜夏景長扶起綠荷承¶
早露驚&KR0326;白鳥入殘陽久無書去干時貴時有僧¶
來自故鄉不用名山訪眞訣退休便是養生方¶
　　淅川二首¶
華下支離巳隔河又來此地避干戈山田漸廣猿¶
頻到村舍新&KR0264;燕亦多丹桂石壇宜並長秦雲楚¶
雨暗相和兒童栗熟迷新逕歸去仍隨牧&KR0390;歌¶
<pb:KR4c0096_SBCK_001-12a>¶
西北鄉關近帝京煙塵一片正傷情愁看地色連¶
空色靜聽歌聲似&KR0152;聲紅蓼&KR0210;村人不見靑山繞¶
檻路難平從教煙棹更南去休向津頭問去程¶
　　書懷¶
病來猶强引雛行力上東原欲試耕㡬處馬嘶春¶
麥長一川人喜雪峰睛閒知有味心難肯道貴謀¶
安迹易平陶令若能兼不飮無絃琴亦是沽名¶
　　丁未歲歸王官谷有作¶
家山牢落戰塵西疋馬偷歸路巳迷冡上卷旗人¶
簇立花邊移寨鳥驚啼本來薄俗輕文字&KR0077;致中¶
<pb:KR4c0096_SBCK_001-12b>¶
原動皷鼙時(一作/將)取一壺閒日月長歌深入武陵¶
溪¶
　　歸王官次年作(一作光啓/四年戊申)¶
亂後燒殘滿(一作/數)架書峰前猶自戀吾廬忘機漸¶
喜逢人少覧鏡空憐待鶴䟱&KR0012;嶼池㾗春漲滿小¶
欄花韻午晴初酣歌自適逃名久不必門多長者¶
車¶
　　丁巳重陽¶
重陽未到巳登臨探得黃花且獨斟客舍喜逢連¶
日雨家鄕似響隔河砧亂來已失耕桑計病後休¶
<pb:KR4c0096_SBCK_001-13a>¶
論濟活心自賀逢時能自棄歸鞭唯拍馬韉吟¶
　　重陽山居¶
詩人自古恨難窮暮節登臨且喜同四望交親(一/作)¶
(四座/賔朋)兵亂後一川風物笛聲中菊殘深處&KR0326;幽蝶¶
陂動晴光下早鴻明日更期來此醉不堪寂寞&KR0863;¶
衰翁¶
　　山中¶
全家與我戀&KR0012;岑蹋得蒼苔一徑深逃難人多分¶
隟地放生鹿大出寒林名應不朽輕仙骨理到忘¶
機近佛心昨夜前溪驟雷雨晚晴獨歩數峰吟¶
<pb:KR4c0096_SBCK_001-13b>¶
　　喜王駕卜儀重陽相訪¶
白菊初開卧内明聞君相訪病身輕樽前且撥傷¶
心事谿上還隨覔句行幽鶴傍人疑舊識殘蟬向¶
日噪新晴擬將寂寞同留住且勸康時立大名¶
