# -*- mode: mandoku-view; -*-
#+TITLE: 司空表聖詩集
#+DATE: 2015-09-11 08:38:30.174931
#+PROPERTY: ID KR4c0096
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0182-005司空表聖詩集-卷第五.
<pb:KR4c0096_SBCK_005-1a>¶
戊籖七十四司空圖之五　唐音綂籖卷(七百/八)¶
　七言絶句三¶
　　賀翰林侍郎二首¶
太白東歸鶴背吟鏡湖空在酒船沉今朝忽見銀¶
臺事早晚重徴入翰林¶
玉版徴書洞裏看沈羲新拜侍郞官文星喜氣連¶
台曜聖主方知四海安¶
　　有贈¶
有詩有酒有高歌春色年年柰我何試問羲和能¶
駐否不勞頻借魯陽戈¶
<pb:KR4c0096_SBCK_005-1b>¶
　　李居士¶
高居只在五峰前應是精靈降作賢萬里無雲惟¶
一鶴鄕中同看&KR0077;昇天¶
　　靑龍師安上人¶
災曜偏臨許國人雨中衰菊病中身淸香一炷知¶
師意應爲昭陵惜老臣¶
　　贈日東鍳禪師¶
故國無心度(一作/渡)海潮老禪方丈𠋣中條夜深雨¶
絶松堂靜一㸃飛(一作/山)螢照寂寥¶
　　&KR0009;王十四舍人¶
<pb:KR4c0096_SBCK_005-2a>¶
㡬年汶上約同遊擬爲蓮峰别置樓今日鳯凰池¶
畔客五千&KR0775;雪不囘頭¶
　　&KR0009;薛起居¶
小城新役賀聖朝亦知蹇分巧難抛麤才自合無¶
岐路不破工夫漫解嘲¶
　　&KR0009;王贊學¶
黃卷不關兼濟美青山自保老閒身一行萬里纎¶
塵靜可要張儀更入秦¶
　　送道者二首¶
洞天眞侣昔曾逢西嶽今居第㡬峰峰頂他時教¶
<pb:KR4c0096_SBCK_005-2b>¶
我認相招須把碧芙蓉¶
殷勤不爲學燒金道侣惟應識此心雪裏千山訪¶
君易㣲㣲鹿迹入深林¶
　　汴柳半枯因悲柳中隱¶
行人莫歎前朝樹已占河堤㡬百春惆悵題詩柳¶
中隱柳衰猶在自無身(老杜鄭𤓰州司空/柳中隱大是的對)¶
　　戲題試衫¶
朝班盡說人宜紫洞府應無鶴着緋從此玉皇須¶
破例染霞裁賜地仙衣¶
　　扇¶
<pb:KR4c0096_SBCK_005-3a>¶
珍重逢秋莫棄捐依依只仰故人憐有時池上&KR0210;¶
殘日承得霜林㡬箇蟬¶
　　劒&KR0266;¶
樓下公孫昔擅場空教女子愛軍裝潼關一敗胡¶
兒喜簇馬驪山看御湯¶
　　歌¶
處處亭臺只壞墻軍營人學内人妝太平故事因¶
君唱馬上曾聽隔教坊¶
　　歌者十二首¶
追逐翻嫌傍管絃金&KR0107;擊節自當筵風霜一夜燕¶
<pb:KR4c0096_SBCK_005-3b>¶
鴻斷唱作江南袚褉天¶
玉樹花飄鳯失棲一聲初壓管絃低淸囘煩暑成¶
瀟洒𧰟逐寒雲變慘悽¶
十斛明珠亦易𢬵欲兼人藝古來難五雲合是新¶
聲染鎔作瓊漿洒露&KR1083;¶
不似新聲唱亦新旋調玉管旋生春愁腸隔斷珠¶
簾外只爲今宵共聽人¶
十年逃難别雲林暫輟狂歌&KR0077;聽琴轉覺淡交言¶
有味此聲知是古人心¶
五柳先生自識㣲無言共笑手空揮胷中免被風¶
<pb:KR4c0096_SBCK_005-4a>¶
波撓肯爲螳螂動殺機¶
風霜寒水旅人心㡬處笙歌繡户深分泊一場雲¶
散後未勝初夜便聽琴¶
自憐眼暗難求藥莫恨花繁便有風桃李更開須¶
强看明年兼恐聽歌聾¶
白雲深處&KR0009;生涯歲暮生情頼此花蜂蝶繞來忙¶
繞袖似知教折送鄰家¶
重九仍重歲漸䦨强開病眼更登攀年年認得酣¶
歌處猶恐招魂𦵏故山¶
繞壁依稀認寫眞更須粉繪飾羸身凄凉不道身¶
<pb:KR4c0096_SBCK_005-4b>¶
¶無壽九日還無舊㑹人¶
鶴&KR0769;花香搭槿籬枕前蛩迸酒醒時夕陽似照陶¶
家菊黄蝶無窮壓故枝¶
　　鐙花二首¶
蜀柳絲絲&KR0456;畵樓窓塵滿鏡不梳頭㡬時金鴈傳¶
歸信翦斷香魂一縷愁¶
姊姊教人且抱兒逐他女伴卸頭遲明朝𨷖草多¶
應喜翦得鐙花自掃眉¶
　　暮春對柳二首¶
縈愁惹恨柰楊花閉户垂簾亦滿家惱得閒人作¶
<pb:KR4c0096_SBCK_005-5a>¶
酒病剛須又撲越溪茶¶
洞中猶說看桃花輕絮狂飛自俗家正是階前開¶
遠信小娥旋拂碾新茶¶
　　柳二首¶
誰家按舞傍池塘已見繁枝嫩眼黃漫說早梅先¶
得意不知春力暗分張¶
似擬凌寒妬早梅無端弄色傍高臺折來未有新¶
枝長莫遣佳人更折來¶
　　石楠¶
客處媮閒未是閒石楠雖好&KR0180;頻攀如何風葉西¶
<pb:KR4c0096_SBCK_005-5b>¶
歸路吹斷寒雲見故山¶
　　紅茶花¶
景物詩人見卽誇豈憐高韻說紅茶牡丹枉用三¶
春力開得方知不是花¶
　　移桃栽¶
獨臨官路易傷摧從遣春風恣意開禪客笑移山¶
上看流鶯&KR0033;到檻前來¶
　　故鄕杏花¶
寄花&KR0009;酒喜新開左把花枝右把桮欲問花枝與¶
桮酒故人何得不同來¶
<pb:KR4c0096_SBCK_005-6a>¶
　　杏花¶
詩家偏爲此傷情品韻由來莫與爭解笑亦應兼¶
解語只應慵語倩鶯聲¶
　　力疾山下吳村看杏花十九首¶
春來漸覺一川明馬上繁花作陣迎掉臂只將詩¶
酒敵不勞金鼓𦔳橫行¶
閶闔曾排捧御爐猶看曉月認金鋪羸形不畵凌¶
煙閣只爲㣲才激壯圖¶
鏡留雪𩯭暖消無春到梨花日又晡移取扶桑階¶
下種年年看長礙金烏¶
<pb:KR4c0096_SBCK_005-6b>¶
折來未盡不須休年少爭來莫與留更願狂風知¶
我意一時吹向海西頭¶
才情百巧闘風光&KR0077;笑雕花刻葉忙熨帖新巾來¶
與裹猶看騰踏少年塲¶
浮世榮枯&KR0291;不知且憂花陣被風欺儂家自有麒¶
麟閣第一功名只賞詩¶
白衫裁䄂本教寛朱紫由來亦一般王老小兒吹¶
笛看我儂試舞爾儂看¶
單牀薄被又覉棲待到花開亦甚迷若道折多還¶
有罪只應鶯囀是金雞¶
<pb:KR4c0096_SBCK_005-7a>¶
近來桃李半燒枯歸卧鄕園只老夫莫筭明年人¶
在否不知花得更開無¶
漢王何事損精神花滿深宮不見春穠𧰟三千臨¶
粉鏡獨悲掩&KR0405;李夫人¶
能𧰟能芳自一家勝鸞勝鳳勝煙霞客來須共醒¶
醒看碾盡明昌幾角茶¶
造化無端欲自神裁紅翦翠爲新春不如分减閒¶
心力更𦔳英豪濟活人¶
裴徊自勸莫霑纓分付年年谷口鶯&KR0077;頼無情容¶
易别有情早箇不勝情¶
<pb:KR4c0096_SBCK_005-7b>¶
閒歩偏宜舞䄂迎春光何事獨無情垂楊合是詩¶
家物只向敷溪道北生¶
亦知王大是昌齡杜二其如律韻清還有酸寒堪¶
笑處擬誇朱&KR0807;更崢嶸¶
潘郎愛說是詩家枉占河陽一縣花千載㡬人捜¶
警句&KR0024;方金字愛晴霞¶
行樂溪邊歩轉遲出山漸減探花期去年四度今¶
三度恐到慿人折去時¶
此身衰病轉堪嗟長&KR0216;春寒獨惜花更恨詩詩無¶
&KR0083;寫蜀箋堆積是誰家¶
<pb:KR4c0096_SBCK_005-8a>¶
昨日黃昏始看囘夢中相約又衘桮起來聞道風¶
飄&KR0077;猶擬教人掃取來¶
　　華下對菊¶
淸香裛露對高齋泛酒偏能浣旅懷不似春風逞¶
紅𧰟鏡前空墜玉人&KR0107;¶
　　白菊三首¶
人間萬恨巳難平栽得垂楊更繫情猶喜閠前霜¶
未下菊邊依舊舞身輕¶
莫惜西風又起來猶能婀娜傍池臺不辭暫被霜¶
寒挫舞䄂招香卽&KR0077;囘¶
<pb:KR4c0096_SBCK_005-8b>¶
爲報繁霜且莫催窮秋須到自低垂橫拖長䄂招¶
人别只待春風&KR0077;舞來¶
　　白菊三首¶
不疑陶令是狂生作賦其如有定情猶勝江南隱¶
居士詩魔終嫋&KR0018;孤名¶
自古詩人少顯榮逃名何用更題名詩中有慮猶¶
須戒莫向詩中著不平¶
登高可羡少年塲白菊堆邊鬢似霜益𥮅更希沾¶
上藥今朝第七十重陽¶
　　白菊雜書四首¶
<pb:KR4c0096_SBCK_005-9a>¶
黃昏寒立更披襟露浥淸香悅道心&KR0077;笑誰家扄¶
繡户正薫龍麝暖鴛衾¶
四&KR0405;雲屏一帶天是非㫁得自翛然此生只是償¶
詩債白菊開時最不眠¶
狂才不足自英雄僕妾驅令學販舂侯印㡬人封¶
萬户儂家只辦買孤峰¶
黃鸝囀處誰同聽白菊開時且剰過漫道南朝足¶
流品由來叔寶不宜多¶
　　鸝¶
不是流鶯獨占春林間彩翠四時新應知擬上屏¶
<pb:KR4c0096_SBCK_005-9b>¶
風畵偏坐橫枝亦向人¶
　　秋燕¶
從撲香塵拂&KR0405;飛憐渠只爲解相依經冬好近深¶
爐煖何必千巖萬水歸¶
　　見後鴈有感¶
笑爾窮通亦似人高飛偶滯莫悲辛&KR0077;緣風雪頻¶
相阻只向關中待得春¶
　　山鵲¶
多驚本爲好毛衣只頼人憐始&KR0077;歸衆鳥自知顔¶
色减妬他偏向眼前飛¶
<pb:KR4c0096_SBCK_005-10a>¶
　　喜山鵲初歸三首¶
翠衿紅嘴便知機久避重羅穩處飛只爲從來偏¶
䕶惜窓前今賀主人歸¶
山中只是惜珍禽語不分明識爾心若使解言天¶
下事燕臺今築㡬千金¶
阻他羅網到柴扉不柰偷倉雀轉肥頼爾林塘添¶
景趣剰留山果引教歸¶
　　放龜二首¶
&KR0077;爲多知自不靈今朝教汝&KR0114;長生若求深處無¶
深處只有依人㑹有情¶
<pb:KR4c0096_SBCK_005-10b>¶
世外猶迷不𣦸庭人間莫恃自無營本期滄海堪¶
投迹&KR0077;向朱門待放生¶
　　句¶
&KR0216;事敵灾星(以下困/學紀聞)物望傾心久兇渠破膽頻¶
(詠房太尉自注初琯建親王分鎭天下議玄宗從/之肅宗以是疑琯受讒廢先是祿山見分鎭詔書)¶
(拊&KR0574;歎曰吾/不得天下矣)鼎飫和方濟台階潤欲平(緯/畧)夜¶
短猿悲减風和鵲喜虛(虛一/作靈)驊騮思故第鸚鵡¶
失佳人　鯨鯢人海涸魑魅棘林幽　碁聲花院¶
閉幡影石壇高　地凉淸鶴夢林靜肅僧儀　晚¶
粧留拜月春睡更生香　隔谷見雞犬山苗接楚¶
<pb:KR4c0096_SBCK_005-11a>¶
田人家寒食月花影午時天(見圖與人論詩書得/意者凡二十二聯除)¶
(有全什外重記於此/蘇東坡云吾嘗入白鶴觀/松陰滿地不見一人惟聞碁聲然後知司空表聖)¶
(碁聲花院閉之句爲工/但恨其寒儉有僧態耳)官路好禽聲軒車駐晚¶
程南樓山最秀北路邑偏淸(虞鄕縣樓圖圖又云/題紀之作目擊可圖)¶
(體勢自别此非平生得意然卽虞鄕入/境可見作者復生亦當以着題見許)多病形¶
容五十三誰憐借笏趂朝叅(華下乞歸/見摭言)十年太¶
華無知巳只得虛中兩首詩(王禹偁云人多以四/皓二䟽目圖惟僧虛)¶
(中贈圖詩云道裝汀鶴識春醉野人扶言其操履/檢身非傲世也又云有時看御札特地掛朝衣言)¶
(其尊戴存誠非邀君也故/圖詩云云言得其意趣)看師逸蹟兩師宜高¶
適歌行李白詩(贈䛒光見/宣和書譜)¶
<pb:KR4c0096_SBCK_005-11b>¶
<pb:KR4c0096_SBCK_005-11b>¶
# SB1_0776-116.png
